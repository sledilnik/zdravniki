# Iskalnik po osebnih zdravnikih

Dostop do zdravstva se začne [z izbiro osebnega zdravnika](https://e-uprava.gov.si/podrocja/sociala-zdravje-smrt/zdravje/sociala-osebni-zdravnik.html), pa naj gre za zdravnika/-ico družinske medicine, pediatra/-injo, ginekologa/-injo ali zobozdravnika/-ico. Ker je dostopnost zdravnikov in zdravnic družinske medicine v nekaterih delih države pomanjkljiva, mnogi nimajo osebnega zdravnika. Za vse te osebe je dostop do zdravstvenih storitev zelo otežen.

Zavod za zdravstveno zavarovanje Slovenije (ZZZS) redno objavlja [seznam zdravnikov in zdravnic, ki jih lahko izberemo za osebne zdravnike](https://zavarovanec.zzzs.si/wps/portal/portali/azos/ioz/ioz_izvajalci). Pred leti je [Sebastian Pleško](https://plesko.si/) te podatke že objavil v uporabnejši obliki in dobil pozitiven odziv, žal pa zaradi pogostih sprememb podatkov ZZZS strani ni bilo mogoče redno vzdrževati.

V Znanstvenem društvu Sledilnik smo se zato odločili, da te podatke predstavimo v uporabnikom in uporabnicam prijaznejši obliki: z imenikom in iskalnikom, ki nam omogoča hiter vpogled dostopnosti zdravnikov/-ic v naši bližini.

Podatke črpamo iz uradnih evidenc ZZZS in GURS, vendar za njihovo točnost ne moremo odgovarjati. Zaradi tega včasih pride do odstopanj pri prikazu "Sprejema/Ne sprejema" ali lokaciji uradnih ambulant - zahvaljujemo se vam za razumevanje in vas prosimo, da nam taka odstopanja sporočite preko obrazca, ki se nahaja na vsaki kartici ambulante.

## Ekipa

Sodelavci in sodelavke projekta:

<!-- Do not use "-" but "—" there is a slight difference, hardly to notice with naked 👁️ -->

- [Barbara Krajnc](https://www.linkedin.com/in/barbarakrajnc/) — vsebine, komunikacije
- [Branko Jevtić](https://www.bananica.com) — grafično oblikovanje, spletna stran
- [Jaka Daneu](https://github.com/jalezi) — spletna stran
- [Joh Dokler](https://github.com/joahim) — spletna stran
- [Krištof Zevnik](https://www.zevnik.eu/blog-kristof-zevnik) — vsebine
- [Luka Petravić](https://www.linkedin.com/in/luka-petravić-77608423a/) — koordinacija, vsebine
- [Luka Renko](https://twitter.com/lukarenko) — podatki, spletna stran
- [Marko Brumen](https://twitter.com/multikultivator) — družabna omrežja, vsebine
- [Mia Erbus](https://github.com/miaerbus) — spletna stran
- [Miha Eržen](https://github.com/mihaerzen) — spletna stran
- [Mitja Potočin](https://github.com/mitjapotocin) — spletna stran
- [Mojca Miklavec](https://github.com/mojca) — podatki
- [Sabina Tamše Kozovinc](https://www.linkedin.com/in/sabina-tamse-copywriter/) — vsebine, tekstopisje
- [Sebastian Pleško](https://plesko.si/) — pobuda za storitev
- [Štefan Baebler](https://twitter.com/StefanBaebler) — podatki, spletna stran, prevodi
- [Tadej Polajnar](https://github.com/TadejPolajnar) — spletna stran
- [Vanja Cvelbar](https://github.com/b100w11) — prevodi
- Veronika Vezjak — vsebine
- [Sándor Kovács](https://twitter.com/SndorKovcs14) — prevodi
- [Nedžad Beus](https://beus.cc) — prevodi
- [Sara Kikec](https://www.linkedin.com/in/sarakikec/) — prevodi

## Dostopnost do primarne zdravstvene oskrbe (Analitika)

**Namen projekta** je na pregleden način prikazati javno dostopne podatke s področja zdravstva in omogočiti boljše razumevanje dostopnosti primarne zdravstvene oskrbe v Sloveniji. S pomočjo vizualizacij analiziramo spremembe skozi čas ter primerjamo regionalne razlike pri dostopu do osebnih zdravnikov, zobozdravnikov in ginekologov.

Projekt ponuja vpogled v kazalnike, kot so število neopredeljenih zavarovancev, razlike med javnimi in zasebnimi izvajalci ter starostno strukturo oseb brez izbranega zdravnika. Na podlagi teh podatkov želimo osvetliti trende v zdravstvenem sistemu ter prispevati k boljšemu razumevanju in iskanju rešitev za izboljšanje dostopnosti zdravstvenih storitev.

Projekt Analitike so podprli: [Zdravniška zbornica Slovenije](https://www.zdravniskazbornica.si/), Znanstveno Društvo Sledilnik - projekt Zdravniki.

Viri: Vsi podatki uporabljeni v vizualizaciji so bili pridobljeni preko [Zavoda za Zdravstveno Zavarovanje Slovenije](https://www.zzzs.si/).

## Pogoji uporabe

Uporaba podatkov, povratne informacije in sodelovanje so zaželjeni. [Podatki](https://github.com/sledilnik/zdravniki-data) so zbrani iz virov v javni domeni in jih lahko prosto uporabljate, urejate, predelujete ali vključujete v vse netržne vsebine ob navedbi vira – zdravniki.sledilnik.org. Če ni določeno drugače, velja za vso vsebino na tej strani licenca Creative Commons: [Priznanje avtorstva-Deljenje pod enakimi pogoji 3.0](https://creativecommons.org/licenses/by-sa/3.0/deed.sl).

Za druge oblike sodelovanja nas, prosimo, kontaktirajte na zdravniki@sledilnik.org.

## Varstvo osebnih podatkov

Podajamo informacije o obdelavah osebnih podatkov po 13. in 14. členu oz. 30. členu Splošne uredbe o varstvu podatkov in prostemu pretoku podatkov (GDPR) ter o rabi spletnih piškotkov po 157. členu Zakona o elektronskih komunikacijah (ZEKom-1).

Projekt »Zdravniki« obdeluje osebne podatke o osebnih zdravnikih in podatke o uporabnikih spletne strani.

Podlaga za obdelavo je zasledovanje legitimnih interesov upravljavca (točka (f) člena 6(1) GDPR), in sicer pomoči javnosti pri izbiri osebnega zdravnika.

Upravljavec je Znanstveno društvo Sledilnik, Celovška cesta 111, 1000 Ljubljana, drustvo@sledilnik.org.

## Obdelava podatkov o osebnih zdravnikih

Namen obdelave podatkov o zdravnikih je olajšati postopek iskanja in izbire osebnega zdravnika.

Upravljavec v ta namen zbira in obdeluje naslednje javno dostopne podatke o zdravnikih, pridobljene s spletne strani ZZZS: ime in priimek zdravnika; zdravstveni zavod, v okviru katerega dela, skupaj s kontaktnimi podatki zavoda; podatek o tem, koliko dni na teden dela(jo) v okviru zavoda (»obseg zaposlitve«); število opredeljenih oseb (pacientov) v posameznih starostnih razredih; iz teh številk izračunan glavarinski količnik zdravnika oziroma zdravstvenega tima; podatek, ali sprejema nove paciente ali ne.

Navedene sezname dopolnjujemo s kontaktnimi podatki posameznih zdravnikov, pridobljenimi z javno dostopnih spletnih strani zdravstvenih zavodov oziroma iz drugih javno dostopnih virov: e-poštni naslov in telefonska številka.

Načini obdelave, ki jih upravljavec izvaja s pomočjo dostopnih podatkov, vključujejo:
zajem podatkov iz vira;
pretvorba v strojno berljivo obliko;
dodatne predelave zaradi lažje uporabe na spletni strani (priprava šifrantov idr.);
odlaganje strojno berljive oblike podatkov v odložišče [GitHub](https://github.com/sledilnik/zdravniki-data);
vizualizacija v obliki imenika osebnih zdravnikov;
vizualizacija v obliki zemljevida osebnih zdravnikov;
možnost iskanja po osebnih zdravnikih.

Osebni podatki se hranijo, dokler so veljavni.

Za varnost podatkov (32. člen GDPR) je poskrbljeno z dvofaktorsko avtentikacijo, ki je potrebna za shranjevanje, spreminjanje in brisanje podatkov v github odložišču. Spletna stran dane podatke zgolj vizualizira oziroma omogoča iskanje po njihovi bazi.

Osebni podatki se posebej ne prenašajo uporabnikom v tretji državi, so pa po spletu dosegljivi tudi uporabnikom iz tujine – na enak način, kot to velja za same vire podatkov.

## Obdelava osebnih podatkov o obiskovalcih spletne strani

Namen zbiranja in obdelave podatkov o obiskovalcih je zagotavljanje nemotenega delovanja spletne strani in vodenje statističnih analiz obiska spletne strani.

Upravljavec obdeluje naslednje podatke o obiskovalcih strani: IP naslov, čas obiska, podatki o strani, ki jo želi obiskati, ter podatki, ki jih v zaglavju vsakega zahtevka pošlje spletni brskalnik uporabnika.

Obdelave, ki jih upravljavec izvaja ob pomoči pogodbenih obdelovalcev, vključujejo: dostopnost spletne strani; preverjanje pristnosti uporabnika oziroma preprečevanje dostopa avtomatiziranim orodjem; preverjanje in odvračanje poskusov vdora v spletno stran (IDS/IPS) ali onemogočanja delovanja spletne strani (DOS); preverjanje in odvračanje drugih kršitev informacijske varnosti.

Obdelave se izvajajo na strežnikih ponudnika gostovanja, dodatno so zavarovane s pomočjo omrežja za dostavo vsebin (CND) ponudnika Cloudflare. Upravljavec ima z omrežjem Cloudflare in ponudniki strežniškega prostora sklenjene ustrezne sporazume, ki vključujejo tudi podrobnejše informacije o obdelavah osebnih podatkov (28. člen GDPR).

## Piškotki

Uporaba Sledilnika ne bi bila mogoča brez spletnega servisa CloudFlare, po katerem pretakamo podatke in ki za svoje nemoteno delovanje na vaš računalnik vstavi en sam piškotek, ki tam ostane največ 30 dni. Več informacij o varovanju zasebnosti [najdete na spletni strani Cloudflare Cookies](https://developers.cloudflare.com/fundamentals/get-started/cloudflare-cookies).
